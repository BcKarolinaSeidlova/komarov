<!DOCTYPE html>
<html lang="cs">
<head>
	<meta charset="utf-8">
	<meta http-equiv="X-UA-Compatible" content="ie=edge">
	<meta name="viewport" content="width=device-width, initial-scale=1">
	<title> Na Komárov</title>
	<link rel="shortcut icon" type="image/jpg" href="favicon.ico"/>
	<link rel="stylesheet" href="css/main.css">
	<link rel="stylesheet" href="css/resp.css">
</head>
<body class="content">
	<header class="box header">
		<h1> Na Komárov</h1>
	<div class="hamburger" id="ham">
				
			  <div class="bar1"></div>
			  <div class="bar2"></div>
			  <div class="bar3"></div>
		</div>
	
	</header>
	
	<nav class="box navigation" id="navigation">
		
			<ul class="nav-list">
				<li class="nav-item"> <a href="index.html" class="nav-link" > </a> Úvod </li>
				<li class="nav-item"> <a href="historie.html" class="nav-link"> </a> Historie </li>
				<li class="nav-item"> <a href="zastaveni.html" class="nav-link"> </a>Zastavení </li>
				<li class="nav-item active"> <a href="konecValky.html" class="nav-link"></a> Konec války</li>
				<!--li class="nav-item"> <a href="odkazy.html" class="nav-link"></a> Odkazy </li-->
			</ul>

	</nav>

	<main class="main">
		<article class="cely-text">
			
			<section class="text">
				
				<div>
				<h1>Konec války a osvobození Komárova </h1>

		
		<p> Každoročně se v naší obci koná pietní akt, kterým si připomínáme tragédii, která Komárov zasáhla v posledních dnech 2. světové války.</p>
<p>S příchodem nového roku 1945 se začala blížit fronta ze Slovenska k našim hranicím.  V obcích byly zavedeny noční hlídky, u nás po 11 mužích každou noc. Jejich úkolem bylo zadržet každého neznámého člověka a předat jej četnictvu. </p>

<p>Z Německa prchalo stále více mladých lidí, kteří byli přinuceni tam pracovat. Ukrývali se u svých příbuzných, sousedů nebo i v sousedních vesnicích. Někteří mladí muži se také přidávali k partyzánskému hnutí. Chycení kohokoliv z nich znamenalo odvlečení do koncentračního tábora. </p>

<p>Dne 13. dubna 1945 přijelo do naší obce auto asi s 10 členy hradišťského gestapa. Měli ve svém středu spoutaného mladíka z Topolné, jistého Dohnala, který je vedl k domku č. 92 patřícímu Cyrilu Dohnalovi. Ukrývali se tam tři mladíci uprchlí z Německa. Byl to syn majitele domu Jan Dohnal a jeho kamarádi Stanislav Babica z č. 77 a Miroslav Mlýnek z č. 114. </p>

<p>Dvěma těmto mladíkům, Dohnalovi a Mlýnkovi, se podařilo před Němci uprchnout, ale Babicu postřelili do nohy a chytili. Po surovém bití pažbami pušek jej spoutali, vhodili do auta a odjeli s ním. Víckrát už jej nikdo z obce nespatřil živého.</p>
 
<p>Cestou z Komárova přepadli úkryt partyzánů. Ten se nacházel ve vinohradě Františka Lisoňka ve zpola sesutém sklepě, o kterém jim dle domněnek pověděl nešťastný Babica. Ukrývali se tam ruští zajatci, z nichž jednoho postřelili a oba pak spoutali a odvezli. Co se s nimi dále dělo již se nikdo nedozvěděl. </p>

<p>O týden později byla ještě před svítáním naše vesnice obklíčena německými vojáky a četou asi 20 gestapáků. Vnikli do domku č. 27 patřícímu Josefu Blahovi, dále do domku Jana Močičky č. 33 a do domku Petra Žeravíka č. 64. Hledali jejich syny, kteří rovněž uprchli z Německa. Hledaní mladíci však nebyli doma. U Josefa Blahy prozradil jeho šestnáctiletý syn Miloslav, že jeho bratr, kterého hledali, přespává v domku Františka Lisoňka z č. 59. Tam je Blaha musel ihned zavést.
Mezitím se ale hledaný Josef Blaha mladší ukryl, takže Němci téměř odešli s nepořízenou. Objevili však zimník a šálu a mladý Miloslav Blaha prohlásil, že je to majetek jeho bratra. Po tomto zjištění začali Němci nelidsky mlátit majitele domku Františka Lisoňka a obzvláště pak jeho syna Antonína, který tvrdil, že zimník i šála jsou jeho.</p>

<p>Jaké hrdinství projevil tento statečný chlapec, který podstoupil raději nelidské až do krve týrání, nežli by prozradil, že pár kroků od místa, kde ho mučili, se nachází ve slámě ukrytý hledaný Josef Blaha mladší. Nakonec vzali do auta statečného Antonína Lisoňka a oba Blahy, otce i šestnáctiletého syna, a odvezli je do Uherského Hradiště.</p>

<p>Mezitím se fronta blížila k našemu kraji. Čím dál častěji vesnicí projížděly ustupující oddíly Maďarů a Němců.</p>

<p>Koncem dubna se vrátili oba Blahové z hradišťské věznice, z níž propustili vězně než fronta dosáhne města. Nevrátili se však mladíci Lisoněk a Babica.</p>

<p>Dne 1. května stála již fronta na „Bukovině“ (polní trať mezi Komárovem a Topolnou) a k večeru začaly dopadat první ruské granáty kolem naší vesnice. V noci z 1. na 2. května zuřil boj kolem naší vesnice. Až kolem jedné hodiny v noci začali Němci ustupovat z Komárova směrem ku Pohořelicím a Karlovicím. Dne 2. května v půl osmé ráno osvobodily naši obec ruské a rumunské oddíly postupující od Březolup.</p>

<p>Těžko lze popsat radost všech občanů naší vesnice, když na obecní radnici opět zavlála naše česká vlajka. Konečně svobodní po dlouhých šesti letech utrpení. </p>

<p>Radost z konce války a osvobození však v naší vesnici brzy vystřídal smutek. Po ústupu Němců se roznesla zpráva, že na lesnatém kopci Kalvárie nad městem Napajedla umučili ustupující gestapáci několik lidí, mezi nimiž byli i komárovští mladíci Lisoněk a Babica. Po propuštění vězňů v Uherském Hradišti se nevrátili domů a marné bylo pátrání po nich.</p>

<p>Dle výpovědi napajedelských občanů a mladíka Dohnala z Topolné, kterému se v poslední chvíli podařilo uprchnout, přivedla četa hradišťských gestapáků v noci dne 28. dubna na Kalvárii pět lidí. Mezi nimi byli též naši komárovští mladí občané. Ostatní tři byli občany Kunovic. Nejprve jim gestapáci poručili vykopat hroby a pak je nelidským způsobem umučili. Zmučená a rozpíchaná těla svých obětí naházeli do vykopaného hrobu, ale později, ve snaze zahladit stopy po svých ukrutnostech, naložili je na poštovní káru a u „Janišového mlýna“ je i s károu vhodili do řeky Moravy. </p>

<p>Pátrání po nich bylo delší dobu marné až dne 14. května mrtvá těla těchto mučedníků vyplula na hladinu řeky.</p>

<p>Na druhý den, 15. května 1945, byla slavnostně pohřbena jejich těla u kostela v Komárově za velké účasti obyvatel nejen místních, ale také z celého širého okolí.</p>

<p>V roce 1946 se dne 16. června konala velká jubilejní slavnost 60 let postavení naší školy v Komárově. Při této příležitosti byla na školní budově slavnostně odhalena pamětní deska věnovaná umučeným mladíkům.</p>
</div>
</section>
		</article>
				
<div id="fotoValka">
	<div class="btn prev" id="minus">&#10094;</div>
		<!---figure class="slide">
			<img class="foto-his" src="img/stara_radnice.jpg" alt="Stará radnice">
			<figcaption> Stará radnice</figcaption>
		</figure--->

	<figure class="slide">
			<img class="foto-his" src="img/stanislav_babica.png" srcset="img/stanislav_babica_300.png 300w, img/stanislav_babica_600.png 600w, img/stanislav_babica_900.png 900w" sizes="(min-width:900px) 45vw, 90vw" alt="Portrét Stanislava Babici">
			<figcaption> Stanislav Babica <br/> 6. 7. 1922 – 28. 4. 1945</figcaption>
	</figure>

	<figure class="slide">
			<img class="foto-his" src="img/antonin_lisonek_900.png" srcset="img/antonin_lisonek_300.png 300w, img/antonin_lisonek_600.png 600w, img/antonin_lisonek_900.png 900w"sizes="(min-width:900px) 45vw, 90vw" alt="Portrét Antonína Lisoňka">
			<figcaption> Antonín Lisoněk <br/> 23. 9. 1925 - 28. 4. 1945</figcaption>
	</figure>

	<figure class="slide">
			<img class="foto-his" src="img/1945_pohreb_Ant_Lisonka_900.jpg" srcset="img/1945_pohreb_Ant_Lisonka_300.jpg 300w, img/1945_pohreb_Ant_Lisonka_600.jpg 600w, img/1945_pohreb_Ant_Lisonka_900.jpg 900w" sizes="(min-width:900px) 45vw, 90vw" alt="Pohřeb Antonína Lisoňka, 1945">
			<figcaption>Pohřeb Antonína Lisoňka, květen 1945 </figcaption>
	</figure>

	<figure class="slide">
			<img class="foto-his" src="img/odhalovani_desky_na_skole_1946.jpg" sizes="(min-width:900px) 45vw, 90vw" alt="Odhalování pamětní desky na škole, rok 1946">
			<figcaption>Odhalování pamětní desky na škole, rok 1946 </figcaption>
	</figure>

	<figure class="slide">
			<img class="foto-his" src="img/pam_deska_900.jpg" srcset="img/pam_deska_300.jpg 300w, img/pam_deskaa_600.jpg 600w, img/pam_deska_a_900.jpg 900w" sizes="(min-width:900px) 45vw, 90vw" alt="Pamětní deska">
			<figcaption>Pamětní deska </figcaption>
	</figure>

	<figure class="slide">
			<img class="foto-his" src="img/pomnik_u_kostela_900.jpg" srcset="img/pomnik_u_kostela_300.jpg 300w, img/pomnik_u_kostela_600.jpg 600w, img/pomnik_u_kostela_900.jpg 900w" sizes="(min-width:900px) 45vw, 90vw" alt="Pomník umučených mladíků u kostela">
			<figcaption>Pomník umučených mladíků u kostela </figcaption>
	</figure>
	
        <div class="btn next" id="plus">&#10095;</div> 
</div>


		
</main>

	<footer class="footer">
		<p> Vytvořila <a target="blank" href="mailto:bc.karolinaseidlova@gmail.com"> Bc. Karolína Seidlová</a>, <span id="year"> </span>
		</p>
	</footer>


<script src="js/main.js"></script>
</body>
</html>
